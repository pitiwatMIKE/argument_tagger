แปลกหรือผิดไหม ที่เราชอบทำงานที่ใช้แรง มากกว่าสมอง

[c]ตอนจบใหม่ๆ ผมก็เคยมีความคิดอยากทำงานแบบนั้นนะ[/c][p]มันเรื่อยๆ สบายๆ
ไม่ต้องคิดเยอะเพราะมีคนคิดมาให้แล้ว เราแค่ทำงานตามคำสั่ง จบเป็นวันๆ ไป[/p]
[c]แต่พอมาคิดดูดีๆ แล้ว มันดูสบายแต่ไม่สบาย[/c][p]เพราะเมื่อคุณอายุมากขึ้น ค่าใช้จ่ายมากขึ้น ต้องการความมั่นคงมากขึ้น
อาชีพแบบนั้นไม่ตอบโจทย์เพราะเป็นงานที่ใครๆ ก็ทำได้ เลยจ้างคนด้วยค่าแรงไม่มากนัก
งานที่ใครๆ ก็ทำได้ความมั่นคงมันก็ไม่มี สามารถหาคนใหม่มาทำแทนได้ตลอดเวลา
แค่คุณเดินเหยียบเงาหัวหน้า พรุ่งนี้คุณก็ตกงานแล้ว ออกกันง่ายๆ แบบนั้นเลย
นี่ยังไม่นับรวมสภาพสังคม ความสัมพันธ์ คุณภาพชีวิต อนาคตของครอบครัว ฯลฯ
ส่วนงานที่ใช้สมองมากกว่ามันต้องสั่งสมความเชี่ยวชาญ ต้องทำติดต่อกันเป็นสิบปีจนอยู่ในจุดที่องค์กร(อาจ)ขาดไม่ได้
ถึงตอนนั้นคุณมีเงินมีความมั่นคง คุณจะทำการเกษตรเป็นงานอดิเรกก็ยังได้[/p] [c]แต่ถ้าคุณเริ่มงานด้วยแบบที่ 1 คุณจะทำแบบที่ 2 นี้ไม่ได้เลย
และถ้าคุณออกไปทำงานใช้แรง คุณก็จะขาดการสั่งสมประสบการณ์เท่ากับย่ำอยู่กับที่หรือถอยหลังด้วยซ้ำ[/c]
[p]เพราะเด็กจบใหม่พร้อมจะแทนที่คุณตลอดเวลา[/p]
[c]คุณได้เกียรตินิยมก็ต้องถือว่าสวรรค์บันดาลสมองที่ดีเยี่ยมให้แล้ว ควรทำงานตามความสามารถครับ
แต่ถ้าอยากทำงานใช้แรงมันก็ไม่ผิด[/c] [p]ชีวิตคุณคุณเลือกเอง เพียงแต่อนาคตอย่าโทษโชคชะตาฟ้าดินก็แล้วกัน[/p]

[c]เราคิดว่า จขกท คงจะชอบงาน "ภาคปฏิบัติ" มากกว่า อย่าใช้คำว่า ใช้แรงงาน หรือ สมอง เลย[/c]
[p]ปกติ เราทำงานนั่งโต๊ะ แต่ก็ชอบอะไรที่เป็นการใช้ร่างกายด้วย ก็เลยกลายเป็นว่า ทำงานออฟฟิศ แล้วก็ไประบายออกด้วยการเล่นกีฬาอื่น ๆ
วันหยุด เราก็ทำกิจกรรมที่ไม่ค่อยอยู่นิ่ง เก็บกวาด ถูพื้น ปลูกต้นไม้ ย้ายของ ไปเรื่อยเปื่อย
ขณะที่คนที่ไม่ชอบการใช้ร่างกาย วันหยุดก็จะนอนพัก นั่งพัก ดูทีวี ดูมือถือ หรือทำกิจกรรมที่อยู่นิ่ง ๆ กัน
แต่เราก็ไม่ทุกข์ร้อนอะไรหรอก ก็ทำเพื่อเงินอะเนอะ...  สังคมมันถูกกำหนดมาแบบนี้ เราฝืนไม่ได้ เราก็ต้องตามมันไป[/p]

[c]ไม่แปลกเลยครับ ผมก็เป็นเหมือนกัน ถ้าชอบแนะนำว่าให้หาลู่ทางในการไปทำงานดังกล่าวในต่างประเทศครับ[/c] [p]เพราะ งานใช้แรงงานในต่างประเทศได้ค่าแรงที่สามารถมีคุณภาพชีวิตที่ดีได้ (ดูประเทศดีดี) แต่งานดังกล่าวในไทย เป็นไปไม่ได้เลยครับที่จะทำให้มีคุณภาพชีวิตที่ดี (สำหรับตัวผม)[/p] ผมก็กำลังศึกษาหาช่องทางอยู่ ถ้าสถานการณ์โควิดดีขึ้นก็ว่าจะไปให้ได้ครับ

[c]ไม่ผิด[/c] [p]เพราะคนเรามีสิทธิ์ที่จะทำงานที่ตัวเองชอบทำ ดีซะอีกที่ได้ทำงานที่ตัวเองชอบ ดีกว่าทำงานที่ต้องฝืนทำเพราะความจำเป็นทั้งๆ ที่เป็นงานที่เราไม่ชอบ ถึงแม้ว่าจะเป็นงานหนักที่ต้องใช้แรงเยอะ แต่ถ้ามันเป็นงานที่เราชอบ เราจะไม่รู้สึกเหนื่อยและเบื่อหน่ายกับงานที่ทำเลย[/p] [c]ตรงกันข้ามกับงานง่ายๆ สบายๆ แต่เป็นงานที่ไม่อยากทำ[/c] [p]เพราะไม่มีใจรักที่จะทำ ถึงแม้ว่าจะเป็นงานที่ใช้แรงมากกว่าสมองก็เถอะ ยังไงเราก็ใช้สมองช่วยคิดหาวิธีที่สะดวกสบาย รวดเร็ว และมีประสิทธิภาพที่สุดในการทำงานเป็นเครื่องทุ่นแรงได้ จะได้ไม่ต้องออกแรงเยอะ งานเสร็จเร็วขึ้น และมีประสิทธิภาพมากขึ้น[/p] [c]ดังคำกล่าวที่ว่า Work smart, not hard.[/c]

[c]หลายๆคนจะมองว่าเราไร้อนาคต แก่ตัวไปแรงก็หมด โดนไล่ออก ไม่แปลกที่คนจะมองแบบนั้น[/c] [p]เพราะประเทศเราเป็นประเทศที่ให้ค่ากับอาชีพคนที่ใช้แรงงานน้อยจนเหมือนพวกเค้าเป็นคนคนละชั้นกับเรา ทั้งที่จริงทุกอาชีพนั้นสำคัญ[/p]แต่ด้วยเราเลือกเกิดไม่ได้ต้องมาเกิดในประเทศนี้ก็ช่วยไม่ได้ เราเลยวางแผนไว้หมดตั้งแต่อายุ18 ว่าเราจะทำอาชีพใช้แรงงานอย่างไรให้รอดและมีความสุขได้จนแก่

